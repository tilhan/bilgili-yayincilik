---
layout: post
title:  "Küçük Prens"
author: "Antoine de Saint-Exupery"
image: assets/img/book-img/kucuk-prens/k-prens.jpg
barcode: 9786057490407
size: "21 x 12 cm"
page-number: 112
featured: true
digitaloceanlink: false
---

Dünyanın en çok satan ve okunan kitaplarından biri... Minik bir kahraman üzerinden masumluğun ve çocukluğun
yeniden bulunmasının adı: Küçük Prens. Sadece rakamlara, kanıtlara, mantığa inanan “tuhaf ” büyüklerden olmayan ve içinde daima küçük bir çocuk yaşatanlar için... 

Yaşamı boyunca yetişkinlerde bulamadığı düşünce tazeliğini, ruh inceliğini, düş kurabilme yetisini, sevgi ve dostluk duygularını yalnızca çocuklarda bulabildiğine inanan bir yazarın kaleminden, mutluluğu bulabilmek için gezegeninden ayrılarak gezegen gezegen dolaşan bir yolcunun öyküsü... Küçük Prens’in altı ayrı gezegene yaptığı gezilerde bazı tipik yetişkin hayat tarzlarının eleştirisi yapılır... Kral otorite tutkusunu, sanatçı kendini beğenmişliği, sarhoş umutsuzluğu, iş adamı amaçsız sahip olma tutkusunu, fenerci sorgulamaksızın yerine getirilen görev duygusunu, coğrafyacı ise bilimi kimin için yaptığını unutan bilim adamını sembolize eder.

Tamamen aynı çiçeklerden oluşan bir bahçede bizim çiçeğimizi diğerlerinden ayıran nedir ya da birbirine tıpatıp benzeyen insanlardan oluşan Dünya isimli gezegende acaba hangi duygu tek bir insanı bizim için diğerlerinden farklı kılar? 

Bu kitap, kuyudan su çekerken uyanan çıkrığın şarkısını duyanlar için, bağ kurduğu varlıktan sorumlu olduğunu bilenler için, kendi kendini yargılayabilenler için. Dikkatlice bakın içinize: Bir soru sordu mu peşini bırakmayan minikbir çocuk vardır belki oralarda bir yerlerde...